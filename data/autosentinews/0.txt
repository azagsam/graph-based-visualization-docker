Eden vodilnih britanskih poslovnežev ponuja nagrado v višini 287.000 evrov za izhodni načrt iz evroskupine , ki bi bil najmanj boleč . Enkratno nagrado sponzorira Simon Wolfson , vodja modnega trgovca Next . " Prihodnost svetovnega gospodarstva bo v prihodnjih letih v veliki meri krojilo dogajanje v Evropi , " pravi Wolfson . Ob tem dodaja , da si želi stabilizacije evroskupine . " A v primeru , da se to ne zgodi , v to ne smemo kot mesečniki zakorakati brez vnaprej pripravljenih ukrepov , " pojasnjuje svojo odločitev . " Nagrada želi spodbuditi najbolj bistre ekonomske ume na svetu , da zapolnijo ta vakuum predhodno pripravljenih ukrepov . Njihovi poskusi morda preprečijo , da Evropa zdrsne v finančni kaos , ki bi uničil prihranke , delovna mesta in socialno povezanost , " razmišlja Wolfson . Ekonomisti lahko svoje predloge oddajo do 31. januarja prihodnje leto , s čimer se lahko potegujejo za , po Nobelovi nagradi , z denarnega vidika gledano , drugo največjo nagrado za ekonomiste . Predloge bo ocenjevala žirija vodilnih akademskih ekonomistov . Vendar imajo nekateri komentatorji na spletu že pomisleke , češ da je Wolfson postavil nemogoče vprašanje , saj nebolečega izhoda iz evroskupine za države članice ni .