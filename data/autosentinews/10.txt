Stanje ob 16:00 - po pol ure trgovanja Dow Jones + 0,45 % Nasdaq - 0,33 % S & P 500 + 0,42 % Z delnicami Appla se trguje po 457 dolarjev , kar je enajst odstotkov manj kot je bil včerajšnji zadnji tečaj . Poleg Appla so se na NYSE za 8,9 odstotka sesedle tudi delnice Nokie , ki letos po 143 letih prvič ne bo izplačevala dividend . Z izjemo omenjenih dveh je razpoloženje na Wall Streetu precej pozitivno . V kotaciji Dow Jones se je podražilo kar 28 od 30 delnic . Od en do dva odstotka so zrasli Boeing , Cisco , Du Pont , Walt Disney , General Electric , Home Depot , JP Morgan Chase , Microsoft in Pfizer . Stanje ob 15:00 Terminske pogodbe na ameriške indekse kažejo precej različno sliko . Indeksu Nasdaq se zaradi pričakovanega sesutja delnic Appla , ki že trkajo na desetodstotno omejitev gibanja tečaja , obeta 1,4 - odstoten zdrs . Na drugi strani naj bi Dow Jones pridobil 0,07 odstotka . Apple je v zadnjem četrtletju posloval malo pod pričakovanji . Po koncu trgovanja bodo po deseti zvečer svoje poslovne rezultate objavili IT gigant Microsoft , telekomunikacijski gigant AT & T ter Starbucks .