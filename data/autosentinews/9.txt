Vlada ni sprejela nikakršne odločitve o sprejemu zapornikov iz Guantanama , so nam informacijo o prihodu zapornikov iz zloglasnega kubanskega zapora demantirali na ministrstvu za zunanje zadeve . " Prav tako ne držijo posamezni medijski zapisi , da se je minister za zunanje zadeve Karl Erjavec na to temo srečal s posebnim odposlancem ameriškega zunanjega ministrstva . " Da naj bi zapornika prišla v Slovenijo v prihodnjih tednih , je poročal Siol.net . Na tajnem sestanku v Sloveniji naj bi se po informacijah portala že pred časom mudil tudi posebni odposlanec ameriškega zunanjega ministrstva , ki naj bi z oblastmi zaključeval dogovor o sprejemu zapornikov . Podlaga za sprejem zapornikov obstaja Na MZZ sicer podpirajo zaprtje Guantanama . V tem kontekstu je bila na predlog ministrstva za notranje zadeve v prejšnji vladi leta 2011 sprejeta novela Zakona o tujcih , ki predstavlja ustrezno pravno podlago za morebitni sprejem pripornikov iz Guntanáma v Sloveniji , če bi se Vlada RS za kaj takšnega odločila .