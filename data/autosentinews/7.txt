Za dohodninske zavezance , ki morajo doplačati dohodnino , se izteka rok plačila . Tisti , ki izračuna niso prejeli , morajo sami vložiti dohodninsko napoved . Davčna uprava RS ( Durs ) je v drugem , majskem svežnju odposlala 455.282 informativnih izračunov dohodnine za lansko leto . V drugem svežnju , ki je bil zavezancem poslan konec maja , so bili informativni izračuni za 455.282 zavezancev . Od teh jih je dve tretjini preveč plačano dohodnino dobilo vrnjeno na bančne račune . 115.164 zavezancev pa jih mora dohodnino doplačati , skupen znesek doplačila znaša 41,4 milijona evrov . Durs obvešča , da je mogoče odmerjeni davek poravnati v več obrokih . Najpreprostejši in najhitrejši način je plačilo na tri obroke , obrazec pa je mogoče vložiti osebno ali po pošti pri upravi za davčno računovodstvo in finance v Celju ali Kranju , lahko pa tudi elektronsko prek sistema e Davki . Zavezanci , ki informativnega izračuna niso prejeli , morajo dohodninsko napoved vložiti sami , in sicer najpozneje do 31. julija .