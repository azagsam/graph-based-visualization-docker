Podjetje Boxmar Leather , ki je od 1. septembra najemnik dela proizvodno - skladiščnih prostorov in opreme Preventovih družb v stečaju , bo v tem tednu znova zagnalo proizvodnjo šivanja avtomobilskih sedežnih prevlek v Slovenj Gradcu . Danes so tako že sklenili pogodbe o zaposlitvi s prvimi 50 nekdanjimi Preventovimi šiviljami . ( Foto : Mia Media ) Kot je povedal direktor Boxmarka Marjan Trobiš , naj bi v Slovenj Gradcu sprva zaposlili od 150 do 250 delavk , do srede naj bi jih zaposlili do 160 . " Vsak dan se nam bodo pridružili novi sodelavci , ker 300 ali 400 ljudi ne moremo zaposliti naenkrat , " je povedal . Konec meseca se bo Boxmark usmeril proti Radljam ob Dravi , kjer nameravajo zaposliti podobno število delavk , torej od 150 do 250 . Podrobnejših informacij o vrednosti naložbe v Radljah Trobiš nima , saj cenitve še niso naredili . ' 'Potrebujemo sodnega cenilca , ki bo ocenil tržno vrednost in na osnovi tržne vrednosti se lahko potem odločimo za ta odkup , ki ga imamo v pogodbi , " je pojasnil . ( Foto : Mia Media ) Kot je še dejal , je Boxmark zainteresiran za dolgoročno rešitev . " To pomeni , da bomo imeli v Slovenj Gradcu pripravljeno tudi dolgoročno rešitev . Res je , da imamo zdaj program , ki je kratkoročen , ampak sledi dolgoročni , " je še dejal . Najem in predkupna pravica ( Foto : Mia Media ) V petek je namreč Trobiš s stečajnima upraviteljema družb Prevent Global v stečaju in Prevent avtomobilski deli v stečaju , Borisom Kastivnikom in Gregom Ermanom , podpisal pogodbo o šestmesečnem najemu dela Preventovega premoženja z možnostjo podaljšanja najema in predkupno pravico . Ravno danes se sicer končuje enotedensko prijavljanje nekdanjih Preventovih delavk v evidence brezposelnih na zavodu za zaposlovanje . Ob stečaju družb Prevent Global in Prevent avtomobilski deli 9. avgusta letos je delo izgubilo 1260 zaposlenih , od tega večina na Koroškem .