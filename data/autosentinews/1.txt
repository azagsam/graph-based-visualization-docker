Podjetniki si ne morejo privoščiti , ne da bi proučili njegove bilance in se kako drugače pozanimali o novem poslovnem partnerju . Le z rednim preverjanjem poslovnih partnerjev lahko podjetje poskrbi , da jutri ne bo ostalo brez glavnega ali ključnega dobavitelja ali kupca . A kako se lotiti preverjanja ( prihodnjih ) poslovnih partnerjev in posledično dobiti plačilo za posel ? 1 . Naučite se osnov financ in računovodstva Najprej se naučite brati svoje bilance . Podjetnik mora namreč znati brati računovodske podatke in se zavedati , da to ni le jezik finančnikov , ampak tudi jezik podjetnikov . Seveda je za to potrebno računovodsko znanje , brez tega pa je vodenje podjetja kot vožnja avtomobila z zaprtimi očmi . Pri branju bilanc se je ob tem treba zavedati , da so podatki z določenim zamikom . Zato je dobro preveriti tudi podatke o blokadah , objavljenih na spletnih straneh AJPES . Poleg preverjanja finančnih izkazov je dobro preveriti še zastopnike in lastnike ter njihove povezave z drugimi podjetji in plačilne navade ( blokade računov oziroma zamude plačil ) . Potrebujete dodaten nasvet glede branja bilanc ? Kontaktirajte izkušenega računovodjo ! Na voljo vam je 12 poslovnih enot z lokacijami po celotni Sloveniji . VIZIJA računovodstvo d. d. 2 . O novem partnerju se prej pozanimajte Ne pozabimo na vir informacij , kot so stari partnerji ali znanci , ki jim zaupamo . Odvisno od vrste in velikosti posla ter pogajalske moči lahko podjetnik pri zunanjih svetovalcih naroči skrben pregled potencialnega novega partnerja . Pri vsem tem pa ne sme pozabiti na izkušnje podjetja pri iskanju in pridobivanju poslovnih partnerjev , na koncu dneva bo podjetje tisto , ki se mora odločiti in nositi posledice odločitve . S preverjanjem partnerjev v Sloveniji in tujini se podjetje lahko izogne kupcem , ki so le odjemalci , ne pa plačniki . 3 . V prve posle pojdite z majhno žlico Z novim poslovnim partnerjem ne sklepajte velikih poslov , ampak začnite z manjšimi . A tudi ob tem se je treba zavedati , da so nekateri izpopolnili goljufijo do te mere , da najprej sklepajo manjše posle in jih izpolnjujejo , goljufajo pa šele pri večjih poslih . Pred takšnimi stvarmi se je treba zavarovati s klavzulami v pogodbi . 4 . Bonitetne ocene so lahko dobro orodje Finančniki v podjetjih se dostikrat za manjše odločitve lotijo ocenjevanja družb kar sami , saj imajo za to večinoma dovolj znanja . Slovenija je v zvezi z informacijami o družbah zelo pregledna , podjetniku je na voljo dovolj podatkov : bilance , plačila , blokade , registrske spremembe , stečaji , likvidacije in prisilne poravnave , lastniške povezave , sodne obravnave . . . Za zmanjševanje tveganj v tujini je primerna le bonitetna ocena . Seveda jih uporabite in ne iti z glavo skozi zid , če vam sporočajo , da je poslovni partner v škripcih . Bonitetno poročilo je sicer edina prava oblika preverjanja poslovnega partnerja , poleg finančnih podatkov pa vsebuje čim več tako imenovanih mehkih podatkov , s katerimi lahko preverimo finančno in poslovno zdravje . Stroški bonitetnih ocen se gibljejo od 50 evrov pa do nekaj sto evrov . 5 . Obrnite se na zavarovalnico ali banko Vprašajte zavarovalnico ali banko , do kakšne višine bi kreditirali oziroma zavarovali vaše posle s potencialnim partnerjem . Tako boste dobili oceno kar od njih in vam bonitete ni treba preverjati . Seveda pa lahko oceno tveganj v celoti prepustite zavarovalnici , če pa od banke pričakujemo sofinanciranje , bo boniteto preverila kar sama , a za to nekaj zaračunala . Za strokovno mnenje glede kondicije sedanjega ali bodočega poslovnega partnerja kontaktirajte izkušenega računovodjo ! Na voljo vam je 12 poslovnih enot z lokacijami po celotni Sloveniji . VIZIJA računovodstvo d. d. Za mnenje glede bodočega poslovnega partnerja se obrnite tudi na kak računovodski servis . 6 . Zavarujte se z garancijami , plačili vnaprej , menicami . . . Sama analiza poslovanja podjetja , s katerim sodelujemo , nam nič ne pomaga , če se temu ne znamo primerno prilagoditi . Redka podjetja si lahko privoščijo poslovanje le s podjetji v najboljši kondiciji , zato je treba oceniti tveganje in sprejeti primerne ukrepe ter se primerno zavarovati pri poslovanju s podjetji , ki imajo manjše ali večje likvidnostne težave . Pri tem so vam lahko v pomoč bančna zavarovanja , kot so garancije oziroma akreditivi ali pa zahteva po avansu , v vlogi dobavitelja pa ne plačujte pred dobavo blaga , dokler posel ne postane ustaljen .