Davčna uprava RS ( Durs ) poziva davčne zavezance , ki do 15. junija na dom niso prejeli informativnega izračuna dohodnine za lani , naj dohodninsko napoved vložijo sami . To morajo storiti najpozneje do 31. julija , so spomnili na Dursu . Zavezanci , ki niso prejeli informativnega izračuna dohodnine za leto 2012 , morajo to storiti sami , če so lani prejeli dohodke , od katerih se plačuje dohodnina , ki presegajo 3.228,45 evrov . To morajo storiti tudi , če so prejeli pokojnino , od katere je bila obračunana in plačana akontacija dohodnine , če so prejeli pokojnino , pri tem pa pri akontaciji dohodnine uveljavljali posebno olajšavo za vzdrževane družinske člane , ali če so prejeli pokojnino , od katere ni bila obračunana in plačana akontacija dohodnine , vendar so ob tem prejeli dohodke , od katerih se plačuje dohodnina , ki so bili višji od 80 evrov . Kje dobiti obrazec in kdaj zaprositi za kopijo informativnega izračuna Obrazec napovedi za odmero dohodnine je dostopen na vseh davčnih uradih oziroma izpostavah in na njihovi spletni strani . Napoved je mogoče s kvalificiranim digitalnim potrdilom poslati tudi v elektronski obliki prek portala e Davki . Na Dursu zavezancem , ki niso prejeli informativnega izračuna dohodnine , predlagajo , naj na njihovi spletni strani prek virtualne davčne asistentke Vide z vnosom svoje davčne številke preverijo , ali jim je Durs poslal informativni izračun . Če je bil poslan , zavezanec pa ga ni prejel , lahko ta na pristojnem davčnem uradu oziroma izpostavi zaprosi za kopijo informativnega izračuna dohodnine , so še navedli .