Apple podira rekorde prodaje . ( Foto : Daylife ) Apple je tem četrtletju v primerjavi z enakim obdobjem lani povečal dobiček za 70 odstotkov oziroma na 4,3 milijarde dolarjev oziroma 4,64 dolarja za delnico z 2,5 milijarde dolarjev oziroma 2,77 dolarja na delnico . Prihodki podjetja so se v primerjalnem obdobju povečali za 67 odstotkov oziroma z 12,2 milijarde na 20,3 milijarde dolarjev . Apple doslej še ni toliko zaslužil in delnice so se mu podražile za 1,04 odstotka na 318 dolarjev . Dobri dobički in prihodki so posledica nore prodaje dlančnika iPhone , ki so jih kupci razgrabili hitreje , kot jih je lahko podjetje proizvedlo . Prodali so jih 14,1 milijona , analitiki pa so pričakovali , da bo prodaja znašala 12 milijonov . Glede na pričakovanja analitikov je Apple razočaral le s prodajo novih računalnikov iPad . Namesto pričakovanih pet milijonov , jih je prodal 4,2 milijona . IBM je medtem prav tako v letošnjem tretjem četrtletju povečal dobiček s 3,2 milijarde dolarjev oziroma 2,40 dolarja na delnico v lanskem četrtletju na 3,6 milijarde dolarjev oziroma 2,82 dolarja na delnico . Analitiki so pričakovali dobiček 2,75 dolarja na delnico . Prihodki podjetja so z 23,6 milijarde dolarjev porasli na 24,3 milijarde dolarjev . IBM je za 15 odstotkov povečal prodajo svojih velikih računalnikov . IBM za letos optimistično napoveduje 11,40 dolarja dobička na delnico , ki je v ponedeljek v New Yorku najprej dosegla rekordno ceno 143,03 dolarja , nato nekoliko padla , po zaprtju borz pa se znižala na 138,80 dolarja .